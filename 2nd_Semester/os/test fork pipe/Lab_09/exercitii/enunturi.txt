
IPC - Pipe
-------------------------------------------------------------------------------------
1. Se dă un șir de litere.
Folosind câte un proces pentru fiecare vocală, să se elimine toate vocalele din acest șir.

2. Se dă un fișier ce conține primele N numere naturale în ordine crescătoare.
Fie P(i) procesul care elimină toți multiplii lui i cuprinși între 2 și N.
Folosind un număr adecvat de astfel de procese, să se scrie un program care determină toate numerele prime cuprinse între 1 și N dat.

3. Se dă un fișier care conține un text (șiruri de caractere separate prin spații).
Fie P(i) procesul care determină frecvența de apariție a literei i într-un text dat.
Folosind un număr adecvat de astfel de procese, să se scrie un program care afișează frecvența de apariție a fiecarei litere.


IPC - FIFO (Named pipe)
-------------------------------------------------------------------------------------
Rezolvaţi exerciţiile propuse pentru comunicarea prin pipe folosind mai multe programe care comunică prin FIFO.


IPC - Coada de mesaje (Message queue)
-------------------------------------------------------------------------------------
Să se scrie două programe client/server care comunică printr-o coadă de mesaje.

Serverul va crea coada de mesaje la pornire şi va trata într-un ciclu infinit mesajele de la clienţi.
La primirea semnalului SIGINT (Ctrl-C) serverul va distruge coada de mesage şi îşi va încheia execuţia.

Clientul va trimite serverului un întreg, iar serverul îl va trimite înapoi dublat.

Cum ar putea să comunice mai mulţi clienţi deodată cu serverul fără să încurce între ei mesajele de răspuns ale serverului ?


IPC - Memorie partajată (Shared memory)
-------------------------------------------------------------------------------------
Să se scrie două programe client/server care comunică printr-un segment de memorie partajată care conţine trei numere întregi: a, b, şi sum.

Serverul va crea segmentul de memorie partajată şi va executa continuu (fără sleep) operaţia de adunare sum = a + b.
La primirea semnalului SIGINT (Ctrl-C) serverul va distruge segmentul de memorie partajată şi îşi va încheia execuţia.

Clientul se va conecta la zona de memorie partajată, va da variabilelor a si b valori aleatoare între 0 si 9 şi va afişa pe ecran valorile a, b si sum.

Explicaţi de ce valorile afişate de client nu respectă întotdeauna egalitatea a + b = sum.
